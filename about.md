---
layout: page
title: درباره من
permalink: /about/
---

**فرهاد حسن پور** هستم متولد اوایل دهه‌ی ۷۰ شمسی در تبریز؛ برنامه نویسی حرفه‌ای رو از اواخر سال ۸۹ شمسی شروع کردم؛ با اکثر زبانهای برنامه نویسی مطرح آشنایی دارم؛ با زبان‌ c برای میکروکنترولرها و با زبان php سمت سرور و هم چنین با html و css و جاوا اسکریپت (همراه با کتابخونه و فریم‌ورکاش)‌ سمت کاربر بیشتر از هر چیزی کدنویسی کردم.

> معرفی اجمالی:
> 
> توسعه دهنده و طراح وب، تولید کننده محتوا و مهندس برق - الکترونیک

با اکثر فریم ورک‌های php آشنایی دارم؛ ولی فریم ورکی که بیشتر با آن وب اپلیکیشن و ... ساختم کدایگنایتر هست. با php از ساخت اسکریپت تا ربات تلگرامی و اسکریپت‌های تحت کامند لاین و وب سرویس و نرم افزارهای تحت دسکتاپ برنامه نویسی کردم (البته به عقیده خودم بازدهی php سمت سرور به مراتب بهتر و بیشتر از تحت دسکتاپ هست!).

همیشه دنبال یادگیری هستم و سعی میکنم همیشه خودم رو بروز نگهدارم؛ این اواخر هم علاقه خاصی به زبان برنامه نویسی روبی و فریم ورک محبوبش (ریلز) پیدا کردم و در اوقات بیکاری مقالاتی در رابطه باهاش میخونم.

به طبیعت و کیهان شناسی هم علاقه دارم و بیشتر مستنداتی در این رابطه می‌بینم؛ از فیلم‌های سینمایی در اوقات فراغت غافل نمیشم و بیشتر فیلم‌های علمی تخیلی و اکشن خارجی رو دنبال می‌کنم.

از بین مدیریت محتواهای رایج وردپرس رو بدلیل پیچیدگی کمتر و سادگی و دروپال رو بدلیل فریم ورک محور بودن دوست دارم؛ برای وردپرس طراحی قالب و افزونه نویسی هم انجام میدم.

همیشه تکنولوژی، پلتفورم و فریم‌ورک‌های جدید رو امتحان می‌کنم؛ این روزها هم که ماشالله هر روز یک تکنولوژی و زبان و فریم ورک جدید میاد!

تا حالا برام پیش نیومده بصورت تیمی روی پروژه‌ای کار کنم!!! نه بخاطر اینکه روحیه‌ی کار تیمی ندارم؛ بخاطر اینکه تیم یا افراد مناسب بهم برخورد نکردند! (چند وقتی هست با یکی از دوستانم تیمی دو نفره تشکیل دادیم و باهم روی توسعه نرم افزار‌های آزاد و رایگان کار میکنیم).

به نرم افزار آزاد اعتقاد دارم و همیشه سعی میکنم از سیستم عامل تا نرم افزاری که استفاده میکنم آزاد باشه (آزاد نه به معنای رایگان!!!).

اکثر توزیع‌های گنو/لینوکس رو نصب و برای حداقل یک ماه باهاشون کار کردم که در این بین بیشتر از همه از اوبونتو استفاده کردم و الان هم یک و نیم سال هست که کاربر لینوکس مینت هستم و زمان نصبش هم به همون یک و نیم سال قبل برمیگرده!!! از میزکارهای موجود برای گنو/لینوکس میزکار سینامون، i3 و گنوم رو بیشتر از همه دوست دارم و در حال حاضر در کنار سینامون، i3 هم نصب کردم که بعضی وقت‌ها از i3 استفاده میکنم.

از بین شبکه‌های اجتماعی موجود بیشتر از همه به ترتیب در گیت‌هاب و توییتر و اینستاگرام فعالیت می‌کنم.

وبلاگ نویسی هم یکی از علایق دیرینه منه و تا الان که این متن رو مینویسم صاحب بیش از ۱۰ وبلاگ و چندین وب سایت **بودم** :-).
